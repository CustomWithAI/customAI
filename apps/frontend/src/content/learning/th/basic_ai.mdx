---
title: AI คืออะไร?
description: เรียนรู้พื้นฐานและโครงสร้างการทำงานของ AI
date: 2025-05-02
author: Documentation Team
tags: [basics, introduction, AI]
---

## AI คืออะไร?

ปัญญาประดิษฐ์ (Artificial Intelligence หรือ AI) คือสาขาหนึ่งของวิทยาการคอมพิวเตอร์ที่มุ่งเน้นการสร้างระบบหรือเครื่องจักรที่สามารถปฏิบัติงานที่ปกติแล้วต้องใช้ความฉลาดของมนุษย์ เช่น การเรียนรู้ การให้เหตุผล การแก้ปัญหา และการทำความเข้าใจภาษา

AI ถูกนำมาใช้ในหลายด้านของชีวิตประจำวัน เช่น ระบบค้นหาข้อมูล เครื่องมือแปลภาษา และระบบสมาร์ทโฮม ซึ่งในอดีต AI เริ่มจากการเป็นเพียงการเลียนแบบความสามารถทางกายภาพของมนุษย์ เช่น การมองเห็นของคอมพิวเตอร์

AI ได้พัฒนาผ่านการเวลามาหลายยุคสมัยโดยมีเป้าหมายเพื่อให้มีความสามารถในด้านต่างๆ ใกล้เคียงหรือดีกว่ามนุษย์ เช่น การตัดสินใจในการทำงานบางอย่าง หรือการจำแนกวัตถุต่างๆ

## ประเภทของ AI

AI สามารถแบ่งได้ 2 วิธี ได้แก่:

![AI Image1](/images/basic_ai1.png)

### แบ่งตามระดับความสามารถ

- **ปัญญาประดิษฐ์เฉพาะทาง (Artificial Narrow Intelligence - ANI)**: AI ประเภทนี้ถูกออกแบบมาเพื่อทำงานเฉพาะด้าน เช่น ระบบแนะนำสินค้า หรือผู้ช่วยเสียงอย่าง Siri และ Alexa
- **ปัญญาประดิษฐ์ทั่วไป (Artificial General Intelligence - AGI)**: AI ที่มีความสามารถเทียบเท่ามนุษย์ สามารถเรียนรู้และทำความเข้าใจในหลายๆ ด้าน ปัจจุบันยังอยู่ในขั้นตอนการวิจัยและพัฒนา
- **ปัญญาประดิษฐ์ขั้นสูง (Artificial Superintelligence - ASI)**: AI ที่มีความสามารถเหนือกว่ามนุษย์ในทุกด้าน ยังเป็นแนวคิดในอนาคตและยังไม่มีการพัฒนาขึ้นจริง

### แบ่งตามการทำงาน

- **Reactive Machines**: AI ที่ตอบสนองต่อสถานการณ์ปัจจุบัน ไม่มีความสามารถในการเก็บความจำ เช่น Deep Blue ของ IBM ที่เล่นหมากรุก
- **Limited Memory**: AI ที่สามารถใช้ข้อมูลจากอดีตเพื่อปรับปรุงการตัดสินใจ เช่น รถยนต์ไร้คนขับที่ใช้ข้อมูลจากเซ็นเซอร์เพื่อประเมินสถานการณ์
- **Theory of Mind**: AI ที่สามารถเข้าใจอารมณ์และความรู้สึกของมนุษย์ ปัจจุบันยังอยู่ในขั้นตอนการวิจัย
- **Self-Awareness**: AI ที่มีสติสัมปชัญญะและความรู้สึกนึกคิดเช่นเดียวกับมนุษย์ ยังเป็นเพียงแนวคิดในปัจจุบัน

## AI ในปัจจุบัน

AI บางชนิดยังคงอยู่ในขอบเขตของการวิจัยและพัฒนา แต่บางชนิดก็สามารถนำมาใช้งานได้แล้ว การสร้างและพัฒนา AI ไม่ใช่เรื่องไกลตัวอีกต่อไป สามารถสร้าง AI ที่บ้านด้วยตัวเองได้ ขอแค่มีความรู้ความเข้าใจใน AI และความสามารถในการเขียนโปรแกรม

![AI Image2](/images/basic_ai2.png)

## Machine Learning (ML) และ Deep Learning (DL)

AI ที่ถูกใช้อย่างแพร่หลายในปัจจุบันแบ่งออกเป็น 2 หมวดหลัก ได้แก่:

### Machine Learning (ML)

ML เป็นเทคนิคที่ใช้ในการพัฒนาระบบที่สามารถเรียนรู้จากข้อมูลและปรับปรุงการทำงานของตนเองได้โดยไม่ต้องมีการโปรแกรมที่ชัดเจน อัลกอริทึม ML ใช้ในการวิเคราะห์ข้อมูล ค้นหารูปแบบ และทำการตัดสินใจ เช่น:

- การกรองสแปมในอีเมล
- การแนะนำสินค้าในแพลตฟอร์มออนไลน์
- การรู้จำเสียงพูด

![AI Image3](/images/basic_ai3.png)

### Deep Learning (DL)

DL เป็นสาขาย่อยของ ML ที่มุ่งเน้นการใช้โครงข่ายประสาทเทียม (Artificial Neural Networks) ที่มีหลายชั้น เพื่อจำลองการทำงานของสมองมนุษย์ สามารถใช้ประมวลผลข้อมูลที่ซับซ้อน เช่น:

- การรู้จำภาพ
- การประมวลผลภาษาธรรมชาติ
- การขับขี่อัตโนมัติ

ความแตกต่างหลักระหว่าง ML และ DL คือ DL สามารถเรียนรู้คุณลักษณะจากข้อมูลโดยอัตโนมัติ โดยไม่ต้องมีการกำหนดคุณลักษณะเฉพาะจากมนุษย์

![AI Image4](/images/basic_ai4.png)

## การฝึกฝนโมเดล AI

ML และ DL ต่างทำงานผ่านการฝึกฝนโมเดลด้วยชุดข้อมูล โดยโมเดลจะเรียนรู้รูปแบบของข้อมูลจากการจดจำและหาความสอดคล้องในชุดข้อมูล เพื่อนำไปใช้ในการตัดสินใจเมื่อถูกนำไปใช้งานจริง

## CustomAI แพลตฟอร์มของเรา

แพลตฟอร์มของเรา **CustomAI** สามารถสร้างโมเดลที่ใช้ในการตรวจจับและจำแนกภาพได้ ทั้งในหมวดหมู่ของ ML และ DL โดยที่ผู้ใช้งานไม่จำเป็นต้องเขียนโค้ด รวมถึงสามารถเรียนรู้เพิ่มเติมเกี่ยวกับ AI เพื่อพัฒนา AI ของตัวเองได้บนแพลตฟอร์มของเรา


